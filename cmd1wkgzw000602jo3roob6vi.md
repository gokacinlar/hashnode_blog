---
title: "Neden LinkedIn Hesabım Yok?"
seoTitle: "Neden LinkedIn Hesabım Yok?"
seoDescription: "Bir LinkedIn hesabım yok çünkü platformun samimiyetsizliği ve yüzeysel başarı odaklı yapısı, gerçek iş kalitesi ve değerlerinden uzaklaşıyor."
datePublished: Sun Jul 13 2025 16:42:29 GMT+0000 (Coordinated Universal Time)
cuid: cmd1wkgzw000602jo3roob6vi
slug: neden-linkedin-hesabim-yok
tags: linkedin

---

---

Bundan uzun bir süre önce olmasa da, LinkedIn platformunda bir hesabım vardı ve diğer herkesin yaptığı gibi, üniversite-sonrası kariyer planlamasında dijital bir portföy oluşturmak için önemli olarak düşündüğüm bir platform olduğu için burada kendimi pazarlayarak iş bulmak için kullanmak, özellikle de sağladığı topluluk bağlantıları ile sağlam bir iletişim ağı ve popüler kültürde anlamı *network* olan bir iş uzantılarını kapsayan bir ağ kurmak son derece cazip bir fikir gibi geliyordu. Çünkü işverenler, özellikle sizin mesleğinizle alakalı ilanlarını paylaşıyor, sizin mesleğinizle olan insanlarla bağlantılar kurup (belki de platformun en önemli özelliğidir: [*networking*](https://www.patika.dev/blog/is-agi-network-onemli-ama-nasil#:~:text=%C4%B0%C5%9F%20A%C4%9F%C4%B1%20Nedir%3F,nitelikler%20%C3%A7er%C3%A7evesinde%20insanlarla%20kurdu%C4%9Funuz%20ili%C5%9Fkilerdir.)) tanıyarak ve sizi, bizatihi kendinizi ne ölçüde pazarladığınızla (yazdığınız gönderiler, paylaştığınız tebrik & başarı hikayeleri, projelerinizin kendisi, profilinizin çeşitliliği veya duvarı süsleyen 50-60 liraya bulunan kişisel-gelişim kitaplarında bulacağınız türden aforizmalarla yeşillendirdiğiniz yöneliminiz) ölçütlendirerek değerlendiriyorlar. **Bir süre sonra bir daha geri dönmemek üzere bu platformdan ayrıldım.**

Bunu yapmamın en önemli birden fazla sebebi var fakat en başta gelen sebep, platformda kendi varlığından geçilmeyen ikiyüzlülüğün ve sadece bir yerlere girebilmek ve yapılan işin kendi erdemini ve safi kendisi için verilen uğraşın sonucunda ortaya çıkan pozitif katkıdan ziyade bunlara sahip**miş**, yapıyor**muş**, görünüyor**muş** için paylaşılmış olan ve çoğu da genellikle paylaşan kişiyi pohpohlayan fakat gerçek dünyadaki karşılığının neredeyse olmadığı icraatler ve eylemlerin, artık platformun suni bir *circlejerk* mekanı haline getirmesidir.

Aslında sorun bu bile değil, çünkü bunlar en nihayetinde insanların işe girebilmek için yaptıkları oportünist birtakım eylemler. Sorun, bunun iş bulabilmek ve kabul edilmek için **standart** olarak benimsemiş olmasıdır. LinkedIn'de göreceğiniz en tipik paylaşımlar, genellikle *"I'm honored to...", "I'm pleased to...", "I'm excited to...", "I'm thrilled to..."* ile başlayan ve paylaşan kişinin yaptığı şeydeki başarımlarını sözde pazarlayan gönderilerdir. Bu gönderilerde tiksindiğim şey, gerçekten de yaptıkları çalışmanın pozitif olarak ürettiği değerin, kendilerine ve topluma olan faydasını ve erdemini değil, sadece onu yapana bir referans olarak nesneleştirilip herhangi ciddi bir anlamdan yoksun bırakılarak çöp hale getirilmesidir. Çünkü bana göre, yaptığınız bir işin kalitesini kanıtlamanız için ve size referans olacak şekilde işe alınabilirliğinizi ve dolayısıyla getireceği maddi kazancın garantisini sağlayan şey, sizin onu pazarlamanızla değil, onun kendini pazarlamasıyla elde edilmelidir. Reklam, bu işin sadece bir yan ürünü olmalıdır.

Sahi ya, gerçekten de ekran arkasında *recruiter* dediğimiz insan kaynaklarındaki işe alım uzmanlarının gerçekten de LinkedIn’de gezip de sizin portfoyünüzü veya CV’nizi incelediğini düşünen insanlar arasında yaşıyoruz. Artık bu işi büyük ölçüde [AI yapıyor.](https://vervoe.com/ai-in-resume-screening/) Sizi işe alan şirketin meritokrasiden son derece uzak olarak ayarlanmış belirli koşulları karşılan belirli filterelerden geçirildikten sonra belki gerçek bir insan tarafından inceleniyorsunuz. Gerçi, bu bir bakıma anlaşılabilir çünkü iş ilanlarına başvuranların da ezici çoğunluğu AI otomasyonu ile, yine AI ile oluşturulmuş CV’lerden geliyor:

%[https://x.com/rohanpaul_ai/status/1937362281332920713] 

Böyle bir ortamda nasıl rekabet edilebilir?

Bir ürünün veya hizmetin size olan katkısı, vaat edilenlerle değil, sahici şekilde kendisiyle ölçülür. Bu bir kalite & deneyim meselesidir, pazarlama meselesi değildir. Eğer siz kendinizi kanıtlamanız için bir "norm" olarak kabul edilen normale uyarak ürettiğiniz değerin çok üstünde bir vaate bulunursanız, hem kendinize hem de o vaate inanarak sizden mal veya hizmet alacak insanlara yazık edersiniz. Belirli bir meslekte uzmanlaşmak isteyen kişi veya uzman olan kişi, kendini kanıtlamak için pazarlamaya, pazarlamanın ona sunacağına karşılık kendi yaptığı işlerin kalitesini ve sonuçlarını ön plana çıkarmak kadar fayda sağlamaz; nitekim bunun ona ihtiyacı da yoktur, sadece yaptığı işleri tanıtarak gerçekten de piyasada her daim ihtiyaç içinde bulunan bir pozisyona büyük ihtimalle girecektir. Bir süre sonra da insanların gözünde bu kişilerin ürettiği değerler standart haline gelir ve insanları kendine çeker.

Elbette, kendinizi tanıtmanız için hiçbir şey yapmayın demiyorum, nihayetinde Ayn Rand'ın ["The Fountainhead"indeki](https://www.kitapyurdu.com/kitap/hayatin-kaynagi/601888.html&filter_name=the+fountainhead) Roward Hoark karakteri gibi son derece radikal, dediğim-dedik bir düsturu benimsemenize gerek yok. Fakat, günün sonunda, ister istemez sadece eylemlerinizin sonuçlarıyla değerlendirileceğiniz bir dünyada böyle gerçeklikten kopuk ve sadece basit birer yalan olan gönderilerle insanların kendilerini ispatlayacağını düşünmesi, hele bir de bu son derece suni katılımla tatmin edici bir iş kariyerine sahip olunacağının düşünülmesi son derece komik. İşte, bu LinkedIn'deki genel-geçer statükoyu özetliyor: Kendini ne kadar ön plana çıkarırsan, istersen hiçbir şey yapmamış ol, bir şekilde kabul edilebilirliğini kanıtlamış oluyorsun.

LinkedIn'deki başka bir mesele de, ["corpo culture"](https://www.youtube.com/watch?v=r-RGnlVBGHo) denilen şirket kültürünün, çalışanların bileceği ölümüne ikiyüzlü ([Brendan Eich faciasını hatırlayın](https://www.bbc.com/news/technology-26868536)) ve son derece kurnaz yapılanmasının, sanki idealmiş gibi koyulmasıdır. Bu, [Max Weber'in "Protestan Ahlakı"nda](https://www.kitapyurdu.com/kitap/protestan-ahlaki-ve-kapitalizmin-ruhu/265210.html?) dahi açıklanan, "gerçekten çok çalışılırsa, istenilen başarı elde eidlir" şeklinde özetleyebileceğimiz optimist bir bakış açısıyla, şirkete sunulan hizmetlerin mutlaka bir şekilde geri döneceğini düşünmektir ve LinkedIn, bu yöndeki motivasyonları teşvik eden bir yerdir. Çok çalışmak gerçekten de başarıya giden yolda başat unsurdur fakat akıllı çalışmak bunun asıl garantörüdür ve sizi, kuruluş amacı “kar etmek” olan şirketlere romantik bir bağla bağlanmanızı öngören veya özendiren bu statüko, belki de pandemi bitince patlayan teknoloji balonunun hala günümüzde devam eden [işten çıkarmaları](https://thecsrjournal.in/microsoft-announces-15000-layoffs-asks-remaining-employees-to-invest-in-ai-skills/) konusunda bir düşünceye iter. Bir şirket, sunduğunuz hizmet karşılığı size ücret ödeyen, bir anlaşmayla çalıştığınız taraftır ve işinizde ne kadar iyi olursanız olun, katkılarınız ne kadar büyük olursa olsun, amacı kar etmek olan (çünkü kar amacı gütmeyen bir organizasyon değildir) bir organizasyon eğer gerekli görürse sizi gözünü kırpmadan feda eder. Bu süreci romantikleştirmek en büyük hatadır ve gereksiz duygusal boşalımlara neden olur. İşveren, işvereninizin şirketi ve siz, sadece bir anlaşma üzerine çalışıyorsunuzdur, bundan dahası ekstradır.

Bir diğer mesele de, LinkedIn'deki işlerin, esasında bir *"humiliation ritual"* ritine dönüşmüş olmasıdır. Çünkü ilana koyulan işlerden, eğer büyük şehirde yaşamıyorsanız ve bulunduğunuz bölgede de kurumsal olarak ciddi bir iddia taşıyan şirketler yoksa, şirket diye öne koyulan örgütlü dolandırıcıların (azımsanmayacak bir çoğunluğu da [sahtedir](https://www.forbes.com/sites/rachelwells/2024/08/13/36-of-job-adverts-are-fake-how-to-spot-them-in-2024/)) sizden istediklerine karşın sundukları ücretlerin komik seviyelerde olmasıdır. Kendi mesleğim olan İngilizce Öğretmenliği mezunu yeni gençlere nasıl ücretler verildiğini görseniz aklınız şaşar. Bunun için detaylı bir araştırmaya gerek yoktur lakin herhangi bir eğitim kurumuna gidip saatlik ücreti sorduğunuzda veya bunları yaşamış bir İngilizce Öğretmenine sorduğunuzda alacağınız cevaplar aşağı yukarı aynıdır. Keza "Junior" yazılımcı pozisyonunda, kendisinden beklenen şeylere karşılık komik seviyelerde ücret alan birkaç arkadaşımı (hatta 2024 asgari ücret seviyesinin biraz yukarısında teklif alanlar dahi olmuştu) da görmüş olan benin, bu gerçeklikten kopuk ilanlar karşısında zaman kaybetmesi oldukça mantıksızdır.

Belirli bir işin yapılması ve üretilen değerin niteliği söz konusunda olduğunda fikrim, son derece meritokratik ve objektivist bir yaklaşım içerisinde bulunuyor. Belirli bir işi hak edecek kişi, o işin gerekliliklerini en iyi yerine getiren olmalıdır. Eğer kişi, yeni bir standart getirecekse ve kendi yolunu çizecekse de, bunun sorumluluğu da yine kendi üstündedir ve başarılı olup olmaması, onun ürettiğinin kendi içsel değerine ek olarak nasıl çözümler getirdiğiyle değerlendirilir. Fakat LinkedIn'deki bu nepotizmvari tutuculuğun, yüzeysel bir başarı mastürbasyonunun, kendinizi onların uydurduğu son derece yüzeysel standartlara göre paramparça edecek bir girdabın içine sürüklenerek başarmaksa, burada olmamak en iyisidir. Elbette, LinkedIn'in faydaları da yok değildir. Yazının başında söz ettiğim *network* yeteneklerinizi geliştirerek işe girmek daha kolaydır. Fakat bu da beni tatmin etmiyor. Çünkü bana göre en iyi network, yaptığınız işler olmalıdır. Yaptığınız işleri değil de sizin şahsiyetinizi esas alarak değerlendirme yapan herhangi bir kurumda da çalışmak istiyor musunuz yoksa ne kadar süre çalışabilirsiniz, bilemiyorum.